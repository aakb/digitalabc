<div class="static-page--header" id="top">
  <h1 class="static-page--heading">Sidste Omgang, 2 lektioner</h1>
</div>
<div class="static-page--content">
  <h2 class="static-page--sub-heading">Sidste Omgang (2 lektioner)</h2>
  <p class="static-page--lead">Straksudstedelse af NemID på nærmeste lokalbibliotek samt øvelser</p>
  <div class="static-page--summary">
    <p><strong>Varighed:</strong> 2 lektioner</p>
    <p><strong>Tværfaglige muligheder:</strong> Samfundsfag, dansk.</p>
  </div>
  <section class="static-page--section">
    <h3 class="static-page--paragraph-heading">Nødvendige redskaber til gennemførelse</h3>
    <ul class="static-page--list">
      <li class="static-page--list-item">
        Underviseren skal booke en tid til sin klasse - linket til booking åbner på CFL’s hjemmeside d. 1/6 2014 og efterfølgende på digitalabc.dk.
      </li>
      <li class="static-page--list-item">
        Da nogle elever sandsynligvis allerede har NemID, kan de lave Digitalparathedsquiz og analoge postkort imens, som biblioteket stiller til rådighed.
      </li>
      <li class="static-page--list-item">
        Der er bemanding til at udstede NemID til 20 elever pr. time (svarende til en klasse hvor nogle allerede har NemID).
      </li>
      <li class="static-page--list-item">
        Skolen skal selv arrangere evt. transport til det valgte lokalbibliotek.· OBS! Eleverne SKAL medbringe gyldigt pas eller sygesikring samt dåbs- eller navneattest.
      </li>
    </ul>
  </section>
  <section class="static-page--section">
    <h3 class="static-page--paragraph-heading">Øvelsen</h3>
    <p>
      Borgerservice og Biblioteker tilbyder straksudstedelse af NemID på jeres nærmeste lokalbibliotek i uge 38-39.
      Eleverne kan desuden få hjælp til at oprette deres digitale postkasse.
    </p>
    <p>VIGTIGT: Eleverne skal medbringe pas eller sygesikringsbevis og navneattest.</p>
    <p>
      Man kan booke en klasse ad gangen, som får en times betjening. De, der venter på at komme til, kan bruge tiden på
      at skrive en sidste analog hilsen fra dem selv og Kommunen, til en de holder af og vil minde om, at man skal
      oprette sit NemID og sin digitale postkasse. Det kan de gøre på fortrykte postkort, hvor der står: ”Vi kan ikke
      blive ved med at mødes sådan her”. Biblioteket sørger for afsendelsen.
    </p>
    <p>
      Der vil også være adgang til pc'er, hvor eleverne kan lave Digitalparathedsquiz, der giver dem viden om relevans
      og omfang af digital selvbetjening efter november 2014.
    </p>
  </section>
  <section class="static-page--section">
    <h3 class="static-page--paragraph-heading">Motivation</h3>
    <p>
      Det er politisk besluttet, at alle unge over 15 ved udgangen af november 2014 skal have et NemID og en aktiveret
      digital postkasse – de bliver digitale borgere!
      Det er vigtigt, at de unge ved dette, og at de øver sig i digital selvbetjening, for det er kanalen til
      kommunikation mellem det offentlige/kommunen og borgerne i fremtiden.
    </p>
    <p>
      Det offentlige begynder at sende post til de unges digitale postkasse fra november 2014, og hvis ikke de har
      aktiveret den og tjekker den jævnligt, kan de risikere at gå glip af vigtige beskeder eksempelvis bøder,
      oplysninger om skat eller anden offentlig kommunikation.
    </p>
  </section>
  <section class="static-page--section">
    <h3 class="static-page--paragraph-heading">Øvelsens placering ift. ”Forenklede Fællesmål i faget Dansk”</h3>
    <p>It og Kommunikation, 7.-9. kl.:</p>
    <ul class="static-page--list">
      <li class="static-page--list-item">
        ”Eleven kan handle i forhold til nye digitale udfordringer og betingelser”.
      </li>
      <li class="static-page--list-item">
        "Eleven kan diskutere betydningen af digitale kommunikationsteknologier for eget liv og Fællesskab”.
      </li>
    </ul>
  </section>
  <section class="static-page--section">
    <h3 class="static-page--paragraph-heading">Læringsmål Samfundsmæssigt</h3>
    <ul class="static-page--list">
      <li class="static-page--list-item">
        Eleverne opnår kendskab til og viden om digital selvbetjening, bl.a. NemID og Digital Post, og hvorfor det er relevant og vigtigt for dem.
      </li>
      <li class="static-page--list-item">
        Eleverne får viden om, at digitale kanaler er den fremtidige kommunikations-form med det offentlige.
      </li>
      <li class="static-page--list-item">
        Eleverne reflekterer over egne eller andres behov for kontakt med det offentlige.
      </li>
    </ul>
  </section>
  <section class="static-page--section">
    <h3 class="static-page--paragraph-heading">Socialt/samfundsmæssigt</h3>
    <ul class="static-page--list">
      <li class="static-page--list-item">
        Eleverne oplever en mulighed for at medvirke i systemet.
      </li>
      <li class="static-page--list-item">
        Eleverne reflekterer fælles over betydningen af digitale kommunikationsteknologier for eget liv og fællesskab.
      </li>
    </ul>
  </section>
  <a href="/#/for-laererne/sidste-omgang#top" data-scroll class="static-page--top-link">Til toppen af siden</a>
</div>
